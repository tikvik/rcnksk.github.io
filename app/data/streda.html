<p>&bdquo;Netrap se předčasně starostmi o to, co se stane. Stačí zlé, co přináší každý den.&ldquo;</p>
<p>Život pátera Středy byl lemován mnoha strastmi a překážkami, které dokázal díky své pevné víře a modlitbě překonat a ještě přitom povzbudit i své široké okolí. Lidé u něj hledali v časech utrpení útočiště a povzbuzení duše.<br>
Tyto základní aspekty jeho působení formují koncepci památníku. Na první pohled nahodilý shluk trámů expresivně znázorňuje nesnáze, strasti, utrpení, bolesti – kříž Ježíše Krista. Kříž, který p. Martin Středa nesl nejen za sebe, ale i za své bližní je znázorněn mnohostí prvků. Jeden člověk, který pomáhá překonat utrpení mnohých, vytvářející jednotu v mnohosti. Při procházení chodce kolem památníku má objekt působit právě tímto dojmem. Procházejícímu člověku se při bočním pohledu bude jevit socha jako nuspořádaná změt prvků. Teprve ve chvíli, kdy se člověk přiblíží ke vchodu do jezuitského kostela a stane přímo naproti reliéfnímu portrétu Martina Středy se ze „změťi křížů“ objekt promění v uspořádané “sluncové” paprsky a celá kompozice z tohoto pohledu působí jako oltář.</p>
<p>Reliéf samotný je uspořádán tak, aby páterův pohled směřoval na kolemjdoucí. Dílo o rozměru 90 cm x 65 cm bude vyveden v bronzu ve střední až vysokém reliéfu. Důraz je kladen na klasickou realistickou modelaci. Navazuje na tradici klasického reliéfního sochařství a klade důraz na řemeslo. Naturalisticky a detailně propracovaný reliéfní portrét Středy vychází z dobových podkladů a má snahu ukázat divákům jeho přibližnou podobu. Ti se tak seznámí nejen s jeho podobou, ale i s jeho myšlenkami a surovou atmosférou jeho života. Domnívám se, že kombinace realistického portrétu p. Martina Středy a sakrálně působící konstrukce navodí velmi intenzivní dojem a vtáhne kolemjdoucího alespoň na okamžik do života M.Středy.<br>
Na jednotlivých „trámech křížů“ jsou reliéfně umístěny citáty z díla p. Středy jeho poznání získané pevnou vírou. Texty by mohly být provedeny na všech trámech. Objekt je řešen jako spojení klasického reliéfu a prostorového objektu doplňujícího veřejný prostor. Při procházení okolo obchozího objektu si může chodec zapřemýšlet nad jednotlivými výroky. Reliéf je bronzový. „Kříže“ jsou z vysokopevnostního betonu zaručující životnost blízkou žule. Okolí objektu je pojednáno tradičně – štětovou dlažbou dle barokních vzorů, což by bylo vhodné realizovat kolem celého kostela. Samotný chodník by již vycházel z městské koncepce a to buď v tradiční či současné velkoformátové dlažbě. Památník je osvětlen jedním zemním bodovým světlem, které umocňuje jeho působení v nočních hodinách pomocí dopadajího stínu na stěny přilehlého kostela.</p>