Malý developerský záměr v malebné krajině na východ od Brna. Pozemek se nachází na jižním cípu obce Mokrá nad údolím u hranice listnatého lesa, kde zástavba bytových domů je ukončena několika rodinnými domy. Dále na jih se rozkládá malebná krajina pod Brnem zakončená Pálavou. Domy maximálně využívají daleké výhledy do krajiny, které jsou na tomto místě vyjímečné, proto jsme pro Vás zvolili tři podlaží. Okna jsou navíc umístěna tak, aby člověk nevnímal okolní domy ale při pohledu z okna viděl především okolní krajinu. Díky podlouhlému tvaru domu je dům maximálně propojen se zahradou a celý dům je výrazně prosvětlen. Prostor ulice byl komponován tak, aby byl útulný, plný zeleně.
